به نام خدا
# تجربیات برگزاری هاردوار

- همه‌ی سخت افزارها و تجهیزات رو از قبل تست کنیم.
- همه‌ی کدهایی که می‌زنیم رو حتماً روی گیت داشته باشیم!


## ایمیل به اساتید
این ایمیل در راستای دعوت از استادها برای کمک در برگزاری رویداد هاردوار بود. متن ایمیلی که زدیم، به صورت زیر است:

جناب آقای دکتر انصاری\
با سلام\
وقتتان بخیر\
من سید علیرضا هاشمی هستم، از دانشجویان ورودی ۹۷ کارشناسی دانشکده.\
از این بابت مزاحمتان شدم تا از شما پیرامون رویداد «هاردوار» که قرار است توسط انجمن علمی دانشکده (SSC) برگزار شود، مشورت بگیرم. من از طرف انجمن دبیر این رویداد شده‌ام.

رویداد هاردوار پیرامون موضوعات سخت‌افزاری برگزار می‌شود و هدفش، تقویت شور و شوق دانشجویان نسبت به سخت‌افزار است. این چهارمین دوره‌ی برگزاری این رویداد است که دوره‌ی سومش قبل از کرونا برگزار شده بود. مخاطبین اصلی این رویداد ورودی‌های ۹۹ کارشناسی دانشکده هستند.

با توجه به کم‌تجربگی تیم فعلی در مباحث سخت‌افزاری (که عمدتاً از دانشجویان کارشناسی هستند)، می‌خواستم از شما درخواست کنم آیا خودتان می‌توانید در برگزاری رویداد به ما کمک کنید، یا از بین دانشجویان آزمایشگاهتان، کسی را می‌شناسید که به کمک در برگزاری هاردوار علاقه‌مند باشد تا ما از حضور ایشان استفاده کنیم؟

هم‌چنین در روز پایانی رویداد، مجموعه‌ای از ارائه‌ها و سخنرانی‌ها را خواهیم داشت تا شرکت‌کنندگان با حوزه‌های بیشتری از سخت‌افزار آشنا شوند. در این مورد هم، آیا امکانش هست خود شما قبول زحمت کنید و ارائه‌ای جذاب برای آشنایی شرکت‌کنندگان با زمینه‌ی فعالیت خود داشته باشید؟

ممنون از اینکه این متن نسبتاً طولانی را خواندید!\
با احترام.

--------------


اساتیدی که بهشان ایمیل زدیم:
- اجلالی
- انصاری (پاسخ دادند)
- منزه
- بهاروند
- صفایی (پاسخ دادند)
- گودرزی (پاسخ دادند)
- اسدی (پاسخ دادند)
- جهانگیر
- سربازی
- سیاوش بیات سرمدی
