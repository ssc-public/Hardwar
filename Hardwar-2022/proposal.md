به نام خدا

# مسابقه آموزشی «نبرد سخت»

## معرفی
«نبرد سخت» یک مسابقه‌ی آموزشی در شاخه‌ی سخت‌افزار است که توسط انجمن علمی دانشکده مهندسی کامپیوتر دانشگاه صنعتی شریف برگزار می‌شود.     

## اهداف
- آشناکردن دانشجویان با جذابیت‌های شاخه‌ی سخت‌افزار
- تقویت جو سخت‌افزار در دانشکده بین انبوهی از مسابقات و رویدادها با سایر موضوعات
 
## مخاطبین
 دانشجویان ورودی ۹۹ دانشکده (امسال با توجه به شرایط، برخلاف سال‌های پیش که رویداد برای دو سری از ورودی‌های دانشکده برگزار می‌شد، تصمیم به برگزاری حداقلی رویداد تنها برای ورودی‌های ۹۹ دانشکده گرفتیم)
 
البته می‌توان فراخوان شرکت در رویداد را بین دانشجویان ورودی‌های ۹۹ دانشکده‌ی برق هم منتشر کرد؛ چرا که محتوای این رویداد برای آن‌ها هم مناسب است.
  
## کلیت
این رویداد در قالب گروه‌های ۳ نفره و در دو روز برگزار می‌شود:

برنامه‌ روز اول به این صورت است که صبح کارگاه آموزشی اول را خواهیم داشت. بعد از اقامه‌ی نماز و صرف ناهار، کارگاه آموزشی دوم برگزار می‌شود. هر کارگاه حدود ۳ ساعت طول می‌کشد.

برنامه‌ی روز دوم به این صورت است که در ابتدا مسابقه‌ی پایانی برگزار می‌شود. بعد از مسابقه، تعدادی ارائه یا سخنرانی اساتید یا دانشجویان حوزه‌ی سخت‌افزار برگزار می‌شود. در نهایت مراسم اختتامیه و اهدای جوایز برگزار می‌شود.

## تاریخ
تاریخ پیش‌بینی شده برای برگزاری رویداد، ۱۹ و ۲۰ خردادماه (پنجشنبه و جمعه) است.
 
## منابع درخواستی
- سایت‌های طبقه‌ی سوم دانشکده (برای برگزاری کارگاه‌های آموزشی و مسابقه)
- اتاق مجازی انجمن (جهت پخش ارائه‌های روز دوم برای همه‌ی دانشجویان)
- تجهیزات سخت‌افزاری آزمایشگاه دانشکده (از جمله آردوئینو، FPGA، ماژول‌های متفاوت، سیم، برد، مقاومت و ...)
- پلتفرم برگزاری کارگاه‌ کاموا (که مالکیت این پلتفرم با انجمن علمی رستاست): متاسفانه در سال‌های اخیر، محتواهای علمی تولیدشده در رویدادهای دانشکده (نه فقط رویداد «نبرد سخت») در جایی ذخیره نشده‌اند. استفاده از پلتفرم کاموا به جهت نگه‌داری اصولی از کارگاه‌ها و محتواهای علمی تولیدشده است. به تبع این اتفاق در سال‌های بعد، هزینه‌ی ایجاد و طراحی کارگاه‌های جدید کم و کمتر می‌شود (چرا که کارگاه‌ها و محتواهای سال گذشته وجود دارند) و در این شرایط،‌ می‌توان به بهبود محتواهای موجود یا ایجاد محتوای جدید فکر کرد.

## اسپانسر
با شرکت نآد (نوآوران امن‌اندیش شریف) حول مبحث اسپانسرینگ رویداد صحبت شده و این شرکت با رعایت حدود و قوانین دانشکده در برگزاری رویدادها، مایل به اسپانسرینگ این رویداد است.

## هزینه‌ها
- ۲ وعده ناهار
- ۴ میان‌وعده
- جایزه‌ی تیم‌های برتر
- قطعات و تجهیزات

هزینه‌ی برآوردشده به ازا هر نفر ۱۵۰ هزار تومان است که با احتساب کمک اسپانسر، به ۹۰ هزار تومان کاهش می‌یابد.
